১) 
PostgreSQL একটি শক্তিশালী, ওপেন সোর্স রিলেশনাল ডেটাবেইস ম্যানেজমেন্ট সিস্টেম (RDBMS)। এটি অনেক বড় ধরনের ডেটা পরিচালনা করতে পারে এবং এতে জটিল কোয়েরি, ট্রানজ্যাকশন, এবং কাস্টম ফাংশন ব্যবহারের সুবিধা রয়েছে। PostgreSQL ডেভেলপাররা এটি ব্যবহার করে নিরাপদভাবে ডেটা সংরক্ষণ, পরিবর্তন ও বিশ্লেষণ করতে পারে।

২)   
ডেটাবেইস স্কিমা মূলত একটি গঠন কাঠামো যা ডেটাবেইসে টেবিল, ভিউ, ফাংশন ইত্যাদি একত্রে সংরক্ষণ করতে সহায়তা করে। PostgreSQL-এ স্কিমার মাধ্যমে একাধিক ব্যবহারকারী বা অ্যাপ্লিকেশনকে আলাদা ভাবে ডেটা অ্যাক্সেস এর সুযোগ দিতে পারে। এটি ডেটাবেইসকে পরিচ্ছন্ন, সুশৃঙ্খল এবং নিরাপদ রাখতে সাহায্য করে।



৩)  
প্রাইমারি কি (Primary Key) হচ্ছে একটি টেবিলের এমন একটি কলাম (বা কলামগুলোর সমন্বয়) যেটির মাধ্যমে প্রতিটি রেকর্ডকে ইউনিকভাবে চিহ্নিত করা যায়। এটি খালি থাকতে পারে না এবং ডুপ্লিকেট হতে পারে না।

ফরেন কি (Foreign Key) হচ্ছে এমন একটি কলাম যা অন্য একটি টেবিলের প্রাইমারি কী-এর সাথে সম্পর্কিত। এটি দুটি টেবিলের মধ্যে সম্পর্ক স্থাপন করে এবং ডেটা কনসিস্টেন্সি বজায় রাখতে সাহায্য করে।

৪) 
CHAR হলো ফিক্সড-লেংথ স্ট্রিং। অর্থাৎ আপনি যদি CHAR(10) ব্যবহার করেন, তবে ডেটা যত ছোটই হোক না কেন, ১০ অক্ষরের জায়গা রিজার্ভ হবে। অন্যদিকে, VARCHAR হলো ভ্যারিয়েবল-লেংথ স্ট্রিং। VARCHAR(50) হলে, যতটুকু অক্ষর দেয়া হবে ততটুকুই জায়গা ব্যবহার হবে, যতক্ষণ না ৫০ ঘর পূরণ হয়।

অর্থাৎ, CHAR বেশি ব্যবহার হয় ফিক্সড ফরম্যাটে ডেটা রাখতে (যেমন: পিন, কোড), আর VARCHAR ব্যবহার হয় যেখানে ডেটার দৈর্ঘ্য ভিন্ন হতে পারে।

৫) 
WHERE ক্লজ ব্যবহার করে ডেটাবেইস থেকে নির্দিষ্ট শর্ত অনুযায়ী রেকর্ডগুলো নির্বাচন করা  যায়। এটি ডেটা ফিল্টার করার জন্য ব্যবহৃত হয়, যাতে শুধুমাত্র প্রাসঙ্গিক ডেটা  পান। যেমন, "WHERE age > 18"  দিয়ে কেবল প্রাপ্তবয়স্ক ব্যবহারকারীদের তথ্য দখা যাবে।